<!DOCTYPE html>
<html xmlns="http://www.w3.org/1999/xhtml"
      xmlns:th="http://thymeleaf.org"
      lang="en">
<head>
        <meta charset="utf-8" />
        <meta name="viewport" content="width=device-width, initial-scale=1, shrink-to-fit=no" />
        <meta name="description" content="" />
        <meta name="author" content="" />
        <title>Naqdino | نقدینو</title>
        <link rel="icon" type="image/x-icon" th:href=@{/assets/favicon.ico} />
        <!-- Font Awesome icons (free version)-->
        <script src="https://use.fontawesome.com/releases/v6.3.0/js/all.js" crossorigin="anonymous"></script>
        <!-- Google fonts-->
        <link href="https://fonts.googleapis.com/css?family=Lora:400,700,400italic,700italic" rel="stylesheet" type="text/css" />
        <link href="https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800" rel="stylesheet" type="text/css" />
        <!-- Core theme CSS (includes Bootstrap)-->
        <link th:href=@{/css/styles.css} rel="stylesheet" />
    </head>
    <body>
        <!-- Navigation-->
        <nav class="navbar navbar-expand-lg navbar-light" id="mainNav">
            <div class="container px-4 px-lg-5">
                <button class="navbar-toggler" type="button" data-bs-toggle="collapse" data-bs-target="#navbarResponsive" aria-controls="navbarResponsive" aria-expanded="false" aria-label="Toggle navigation">
                    Menu
                    <i class="fas fa-bars"></i>
                </button>
                <div class="collapse navbar-collapse" id="navbarResponsive">
                    <ul dir="rtl" class="navbar-nav ms-auto py-4 py-lg-0">
                        <li class="nav-item"><a class="nav-link px-lg-3 py-3 py-lg-4" th:href=@{/}>صفحه اصلی</a></li>
                        <li class="nav-item"><a class="nav-link px-lg-3 py-3 py-lg-4" href="about">درباره</a></li>
                        <li class="nav-item"><a class="nav-link px-lg-3 py-3 py-lg-4" href="login">ورود | عضویت</a></li>
                    </ul>
                </div>
            </div>
        </nav>
        <!-- Page Header-->
        <header class="masthead" style="background-image: url('/assets/img/post-bg.jpg')">
            <div class="container position-relative px-4 px-lg-5">
                <div class="row gx-4 gx-lg-5 justify-content-center">
                    <div class="col-md-10 col-lg-8 col-xl-7">
                        <div class="post-heading">
                            <h1><span>نقد فیلم زندگی های پیشین (Past Lives) | یک عاشقانه‌ بالغ</span></h1>
                            <h2 class="subheading">
                                <span>
                                زندگی‌های پیشین، فیلمی است درباره‌ی آن‌چه پشت سر می‌گذاریم و آن‌چه به دست می‌آوریم و این که رسیدن به دومی، بدون گذشتن از اولی، ممکن نیست.
                                </span>
                            </h2>
                            <span class="meta">
                                از:
                                <a href="#!">علی</a>
                                در تاریخ:
                                August 24, 2023
                            </span>
                        </div>
                    </div>
                </div>
            </div>
        </header>
        <!-- Post Content-->
        <article class="mb-4">
            <div class="container px-4 px-lg-5">
                <div class="row gx-4 gx-lg-5 justify-content-center">
                    <div class="col-md-10 col-lg-8 col-xl-7" style="text-align: justify">
                        <p>
                        صحنه‌ی آغازینِ فیلم زندگی‌های پیشین، دریچه‌ی درستی برای ورود به جهان معنایی نخستین ساخته‌ی بلند سینمایی سلین سانگ، باز می‌کند. نمای دیدگاهِ (POV) یکی از زن و مردی که نمایندگان تماشاگر هستند -و به همین دلیل نمی‌بینیم‌شان- روی سه آدمی متمرکز است که کمی دورتر، پشت کانتر یک بار نشسته‌اند. دو تماشاچیِ کنجکاو، به همان کاری مشغول می‌شوند که ما در آغاز تماشای هر فیلمی انجام می‌دهیم: سعی می‌کنند از نسبت و روابط آدم‌ها سردربیاورند. این که زن آسیایی نشسته در میانه، با مرد هم‌وطن سمت راست‌اش و مرد سفیدپوست سمت چپ‌اش، چه ارتباطی دارد؟ پس از چند حدس و گمان ناکام، زنِ تماشاچی، بالاخره تسلیم می‌شود: «هیچ ایده‌ای ندارم.»
                        <p>
                        معمای مبهم ابتدایی، وزنی فراتر از سوال بی‌جواب یک شخصیت خیالی پیدا می‌کند. حتی وزنی فراتر از کنجکاوی تماشاگر برای شناختن جزئیات داستانی یک فیلم. این، اولین اشاره‌ی متنِ سلین سانگ به فلسفه‌ی زندگی‌های پیشین است. پرسش اساسی این لحظه را، نه فقط درباره‌ی کاراکتر‌های اصلی فیلم، که درباره‌ی هر دو انسانی می‌شود مطرح کرد. وقتی از نسبت دو فرد خبری نداریم، آن‌ها می‌توانند برای هم هر معنایی داشته باشند. معلوم نیست که کدام زندگیِ ممکن برای هر یک از آن‌ها را نظاره می‌کنیم؟ نسخه‌ای که در آن یکدیگر را می‌شناسند، یا نسخه‌ای که در آن با هم غریبه‌اند؟ عاشقانه‌ای پرشور که در پایان‌اش به هم می‌رسند،‌ یا تراژدی غم‌انگیزی که محکوم‌‌شان می‌کند به فراق و جدایی؟ زیست مشترکی که طی آن خوشبخت‌اند یا روزمرگی جانکاهی که غریبگی بر آن شرف دارد؟! مادامی که آدم‌ها را از «دور» می‌بینیم، هرچیزی ممکن است. گویی با تمام زندگی‌های قابل‌تصور برای آن‌ها مواجه هستیم و نه تجربه‌ی واحدی که واقعا از سر گذرانده‌اند.
                        <p class="center"><img class="imageinpost" src="https://cdn.zoomg.ir/2023/8/past-lives-bar.jpg"></p>
                        <p>
                        اما دوربین سانگ، رفته‌رفته به زن آسیایی «نزدیک» می‌شود. نگاه نافذ نورا (گرتا لی) به دیدگان کنجکاو تماشاگر می‌افتد و همین کافی است تا رهسپار یکی از بی‌شمار نسخه‌ی قابل‌تصور برای رابطه‌ی او با هه-سونگ (تئو یو) و آرتور (جان ماگارو) شویم. تا ببینیم که آن‌چه به معنای عمیق‌شان برای یکدیگر شکل داده، تصادفاتی خارج از کنترل‌شان بوده است. آن‌ها، هم کاملا به یکدیگر مرتبط‌اند و هم در اصل، غریبه‌هایی هستند که با ترتیب متفاوتی از وقایع، می‌توانستند نسبت دیگری داشته باشند، یا اصلا یکدیگر را نشناسند! این الگوهای تصادفی معنا، در میانه‌ی آشوب گیج‌کننده‌ای که زندگی باشد، هم «عبث» هستند و هم «ارزشمند» و ساخته‌ی عمیقا بالغ سانگ، قصد ندارد از وزن یکی به نفع دیگری کم کند.
                        <p>
                        نخستین نکته‌ی کلیدی در مواجهه با زندگی‌های پیشین، پذیرش ماهیت آن به عنوان یک اثر ایده/کانسپت‌محور است. فیلم، اگرچه عاشقانه‌ای مانا و پایدار به عمر چند دهه را روایت می‌کند، هم تاکید‌های دراماتیک کمی دارد و هم به سانتیمانتالیزم نزدیک نمی‌شود. پس، مجموعه‌ی تمهیدات زیباشناختی فیلم، بیش از آن که پی برانگیختن واکنش‌های هیجانی مخاطب در مواجهه با فراز و فرودهای قصه باشند، در خدمت شکل‌گیری و انتقال ایده‌ی تماتیک محوری هستند. مثلا، حرکت آرام و موقر دوربین شبیر کرشنر، نوعی «عبور پیوسته» را نمایندگی می‌کند که با فلسفه‌ی مرکزی فیلم متناسب است و مکث فیلمبرداری روی جزئیاتی از محیط و مناظر، سوای غنی‌ ساختن بافت بصری، حال و هوایی «خاطره‌گون» را در اثر پدید می‌آورد. در شکل‌گیری این مود گیرا که زندگی‌های پیشین را به مختصات «سینمای آرام» پیوند می‌دهد، البته که موسیقی کریستوفر بر و دنیل راسن هم نقشی کلیدی دارد.
                        <p class="center"><img class="imageinpost" src="https://cdn.zoomg.ir/2023/8/past-lives-merry-go-round.jpg"></p>
                        <p>
                        سکوت طولانی قدم زدن مشترک نایونگ و هه-سونگ که در ابتدای فیلم موید نوعی معصومیت و کودکانگی بود، به شکل کنایه‌آمیزی بازمی‌گردد تا این‌بار، ناتوانی مطلق نورا و هه-سونگِ بزرگ‌سال در پیدا کردن واژگان یا اعمال صحیح برای موقعیت پیچیده‌شان را نمایندگی کند. آن‌ها که کمی پیش، تقدیر محتوم‌شان را بالغانه پذیرفته بودند، زیر بار کمرشکن احساسات پابرجاشان، خم -بخوانید لال- می‌شوند. ناتوان از یافتن کلام درست، برای لحظاتی خودشان را به دست میل فروخفته‌شان می‌سپارند. شاید که درد این‌همه «خواستن» و نشدن، برای دمی هم که شده، با بوسه‌ای تسکین بیابد. اما قطار زندگی، خیال ایستادن ندارد و هه-سونگ مجبور است که به‌سرعت، رهسپار «زندگی بعدی»‌اش شود. پس عاشق وفادار، عاجز از غلبه بر نظم مقدر، دست به دامان خودِ «این‌یان» می‌شود. خوش‌بینانه، ناکامی عشق‌شان در این زندگی را، نشانه‌ای از رابطه‌ای رضایت‌بخش‌تر در زندگی بعدی می‌داند و به همین امید، با بغضی در آستانه‌ی انفجار، دلخراش‌ترین عبارت ممکن را به زبان می‌آورد: «پس می‌بینم‌ات!» نورا اما حریف فشار خفه‌کننده‌ی بغض‌اش نمی‌شود و در میزانسنی معنادار، راهِ رفته تا بدرقه‌ی هه-سونگ را بازمی‌گردد و گریان، در آغوش آرتور آرام می‌گیرد. نمای پیوسته‌ی قدم زدن نورا، به عنوان چکیده‌ای استعاری از روایت زندگی‌های پیشین، جمع‌بندی رضایت‌بخشی برای فیلم می‌سازد. نورا از دل‌بستگی‌اش به هه-سونگ «می‌گذرد»، «مسیری» را به تنهایی می‌پیماید، چند «پله‌»ای را به همراه شریک زندگی‌اش «صعود» می‌کند و سپس، می‌رود تا در پناه‌گاهی که «به دست آورده است»، آرام بگیرد. این پایان، البته که شیرین نیست (نورا و هه-سونگ به شکلی غم‌انگیز دوباره از هم جدا می‌شوند)؛ اما تلخ هم نیست (نمی‌شد رابطه‌ای مانا را میان این دو تصور کرد و دوری‌شان اجتناب‌ناپذیر و چه بسا، لازم است). «اگر چیزی را پشت سر بگذاری، چیزی را هم به دست خواهی آورد» و زندگی‌های پیشین، مواجهه‌ای است بالغانه با پیچیدگی پذیرش این گزاره‌ی واقع‌بینانه. به همین دلیل، فیلم در اصل، نه با وداع غم‌انگیز دو دوست قدیمی، که با رهسپاری هه-سونگ به سوی فرودگاه به پایان می‌رسد. سانگ، نه با نورا همراه می‌ماند و نه تنهایی هه-سونگ را تا اتنها پی می‌گیرد. بلکه به او هم اجازه‌ی گذشتن می‌دهد تا اثرش را با تصویری از جوهره‌ی نگاه‌ بالغ‌ جاری در آن به پایان برساند... با نمایی از عبور.
                    </div>
                </div>
            </div>
        </article>
        <!-- Footer-->
        <footer class="border-top">
            <div class="container px-4 px-lg-5">
                <div class="row gx-4 gx-lg-5 justify-content-center">
                    <div class="col-md-10 col-lg-8 col-xl-7">
                        <div class="small text-center text-muted fst-italic">Copyright &copy; Naqdino 2024</div>
                    </div>
                </div>
            </div>
        </footer>
        <!-- Bootstrap core JS-->
        <script src="https://cdn.jsdelivr.net/npm/bootstrap@5.2.3/dist/js/bootstrap.bundle.min.js"></script>
        <!-- Core theme JS-->
        <script th:src=@{/js/scripts.js}></script>
    </body>
</html>
